<div class="about-container">
    <div class="about-image-contacts clearfix">
        <div class="about-image">
        </div>
        <p class="about-text">
            <strong>Арх. Белин Теохаров Моллов</strong> има повече от 40 годишен опит в областта на устройственото планиране и градското развитие. Работил е 20 години в КНИПИ “Софпроект”- Дирекция „Генерален план на София“, където е ръководил интердисциплинарни екипи за концептуални и конкретни градоустройствени разработки. Участвал е в работата по устройствени планове на градове в Алжир, Виетнам, Либия и Мозамбик. Ръководил е колективи за изработване на нормативна база в областта на устройството на територията и програми за регионално и пространствено развитие, управление на местно и регионално ниво, европейска интеграция и прилагане на Кохезионната политика на ЕС. Участвал е в експертната група на Съвета на Европа за разработването на „Хартата на градовете“. Бил е методически ръководител на редица общински планове за развитие и областни стратегии. Има международна квалификация по териториално и селищно устройство, регионално развитие и управление, стратегическо планиране, урбанизъм, устойчиво градско развитие и планиране.
        </p>
        <p class="about-text">
            Арх. Моллов е бил директор на КНИПИ “Софпроект”- Генплан, съветник в Столичния общински съвет, бивш зам. министър на МРРБ, съ-председател на преговорната позиция „Регионална политика“ по договора за присъединяване на България към ЕС, съветник на Министъра на РРБ, хоноруван преподавател по специалността урбанизъм в УАСГ, модератор на Обществени форуми.
        </p>
    </div>
    <h4>Членство в професионални организации</h4>
    <ul class="about-list">
        <li>
            Съюз на архитектите в България;
        </li>
        <li>
            Член на Камарата на архитектите в България (КАБ);
        </li>
        <li>
            “БОЛКАН АСИСТ” - Сдружение за партньорство и подкрепа на гражданската активност, Почетен председател;
        </li>
        <li>
            ФОНДАЦИЯ „Грижа за утре”, член;
        </li>
        <li>
            „Български съвет за устойчиво развитие”, член;
        </li>
    </ul>
    <h4>Професионален опит </h4>
    <ul class="about-list">
        <li>
            януари 2011 г. до момента - Ръководител проекти, „Велдер Консулт” ООД;
        </li>
        <li>
            септември 2005 – януари 2011 - Съветник към политическия кабинет, Министерство на регионалното развитие и благоустройството (МРРБ);
        </li>
        <li>
            Септември 2004 – Септември 2005 - Заместник министър, Министерство на регионалното развитие и благоустройството (МРРБ);
        </li>
        <li>
            Септември 2003 – Септември 2004 - Съветник на Министъра по преговорния процес с ЕС, Министерство на регионалното развитие и благоустройството (МРРБ);
        </li>
        <li>
            Януари 2001- Август 2002 - Заместник министър, Министерство на регионалното развитие и благоустройството (МРРБ);
        </li>
        <li>
            Октомври 1997 – Януари 2001 - Президент на Сдружение „Дневен ред 21” - София, Неправителствена организация;
        </li>
        <li>
            Май 1996 Октомври 1997 - Регионален представител на Регионален екологичен център за централна и източна Европа – регионален офис в София, Неправителствена организация;
        </li>
        <li>
            Януари 1995 – Март 1996 - Директор на дирекция “Международни програми и Европейска интеграция”, Министерство на регионалното развитие и благоустройството (МРРБ);
        </li>
        <li>
            Декември 1991 – Януари 1995 - Началник управление “Административно-териториално деление и местна администрация”, Министерство на регионалното развитие и благоустройството (МРРБ);
        </li>
        <li>
            Октомври 1990 - Декември 1991 - Член на временния изпълнителен комитет, Съветник на кмета, Столична община;
        </li>
        <li>
            Септември 1986 – Октомври 1990 - Директор на Генералния план на София, Софпроект - Генерален план на София;
        </li>
        <li>
            Юли 1984 - Септември 1986 - Главен архитект на Генералния план на София, Софпроект - Генерален план на София;
        </li>
        <li>
            Октомври 1982 - Юли 1984 - Началник на управление, Техноекспортстрой – Мапуту, Мозамбик, Генерален план на Мапуту;
        </li>
        <li>
            Април 1981 - Октомври 1982 - Главен архитект на Генералния план на София, Софпроект - Генерален план на София;
        </li>
        <li>
            Септември 1978 – Април 1981 - Съветник, Министерство на жилищното строителство, Бенгази, Либия;
        </li>
        <li>
            Април 1971 – Септември 1978 - Главен архитект на Генералния план на София, Софпроект - Генерален план на София;
        </li>
        <li>
            Септември 1969 – Април 1971 - Архитект, проектант, Проектантска организация – Русе;
        </li>
    </ul>
    <h4>Ръководство на проекти:</h4>
    <ul class="about-list">
        <li>
            август 2012 – юни 2013 - Интегриран план за градско възстановяване и развитие на град Пловдив;
        </li>
        <li>
            юни 2012 – юли 2013 - Интегриран план за градско възстановяване и развитие на град Добрич;
        </li>
        <li>
            февруари 2013 – август 2013 - Общински план за развитие на община Стара Загора за периода 2014-2020 г.;
        </li>
        <li>
            декември 2012 – май 2013 - Областна стратегията за развитие на област Плевен 2014-2020 г.;
        </li>
        <li>
            декември 2012 – май 2013 - Областна стратегията за развитие на област Велико Търново 2014-2020 г.;
        </li>
        <li>
            септември 2012 – ноември 2012 - Разработване на проект на Регионален план за развитие на Северен централен район от ниво 2 (2014-2020 г.);
        </li>
        <li>
            2011 - Разработване на Междинна оценка за изпълнението на Общинския план за развитие на община Попово и актуализация на същия до края на плановия период (2013 г.);
        </li>
        <li>
            2011 - Разработване на Междинна оценка за изпълнението на Общинския план за развитие на община Велико Търново и актуализация на същия до края на плановия период (2013г.);
        </li>
        <li>
            2008 - Методически указания за актуализиране на действащите стратегии и планове за регионално и местно развитие, МРРБ;
        </li>
        <li>
            2000 - Изграждане на капацитет за устойчиво развитие на национално и общностно равнище - на местни стратегии за УР в общините Свищов и Тетевен (ПРООН);
        </li>
        <li>
            1998 - Изграждане на капацитет за устойчиво развитие на национално и общностно равнище - на местни стратегии за УР в пилотните общини Асеновград и Велинград. (ПРООН);
        </li>
        <li>
            1985 – 1990 - Актуализация на Генералния план на София, КНИПИ „Софпроект“ Генплан;
        </li>
    </ul>
</div>
